oumsr. vm] nr. peccaro, 551

habuerit referre, quid mulier tentata viderit et audiverit, adeoque non tenta-
torem Diabolum, sed solum serpentem sub quo latebat in scenam producat3
satis tamen ex historia tentationis colligi potest: Cum enim serpenti lo-
quela a natura non inesset, multo minus peritia argumentandi, necessario
debuit proficisci a creatura aliqua intelligente, quae nulla potuit tunc esse
praeter Diabolum. Adde quod effectus moraliter malus, qualis fuit tentatio
et seductio protoplastorum, causam debuit habere moraliter malam, quae
extra Diabolum quaerenda non fuit. Denique poena Tentatori inflicta,
ita externum serpentem spectat, ut longe verius et plenius Daemoni
conveniat, qui a Christo contritus est, Heb. ii. 143 Col. ii. 155 et Rom.
xvi. 20.

XI. Diabolum vero non solum hic adfuisse, sed sub Serpente vero
latuisse et locutum esse, multa probant: Tum simplex et nuda Mosis re-
latio, quse temere in allegoriam non est vertenda: Tum Serpentis ipsius
tanquam callidissimi inter bestias agri descripti03 Tum denique poena, quse
illi ceu seductionis instrumento non minus ac Diabolo inflicta est; uem-
admodum J udex falsarium una cum calamo damnat, et sicarium cum suo
tale, et bovem cornupetam Deus una cum domino occidi voluit, si quem
feriiset per domini negligentiam, Exod. xxi. 29. Unde patet admittendam
non esse eorum sententiam, qui post (lyr-illum et Euqzcbz’num pertendunt
Serpentem verum nullum hic fuisse, sed Diabolum sub istius animantis
carne primis parentibus illusisse3 Vel eorum qui post Cajetanum, nequi-
dem externam serpentis imaginem hic admittunt, sed a solo Diabolo ser-
pentis nomine hic indigitato rem totam peractam volunt3 reclamante licet
tota tentationis historia, quae frustra Serpentis mentionem injecisset, et
eorum omnium quae ab eo gesta aut dicta sunt ad oculos et aures primo-
rum parentum pulsandae, si Satan tentatione interna solus hoc executus
fuisset.

XII. Neque hoc ipsos Ethnicos penitus latuit : Nam eo non obscure viden-
tur respicere, quae a Pherecide Syro referuntur de Ophimaeo‚ quem vocat
ductorem Daemonum, quos coelo Jupiter exturbavit ς et quse ab aliis dicun-
tur de Serpente Pythone confecto ab Apolline; et de e0‚ cui Sibylla
Cumana apud Virgilium minatur interitum redeunte Virgine, et chara
Dei sobole, magno J ovis incremento, Saturnia regna revocante 3 Quae
etiam narrantur de Dracone vigili in Hesperidum horto aurea mala custo-
diente. N ec alia de causa Diabolus tanto studio videtur curasse cultum
religiosum deferri Serpentibus ab AEgyptiis et aliis, nisi quia feliciter serpente
usus erat ad hominis seductionem. Hinc veteres ophitae, de quibus Au-
gust. haer. 17, et Epiphanius, haer. 1⁷, serpentem summa veneratione
sunt prosecuti, quod primorum parentum oculos aperuisset, et eos ad sapien-
tiam traduxisset.

XIII. Quia vero nec Homo, nec Diabolus quicquam potuissent sine Dei
providentia3 Videndum superest, quomodo hic sine ulla tamen peccati
causalitate versata sit sanctissime: Nec enim eventus tanti momenti, ex
quo mundi facies tota pene immutari debuit, eo vel insci0, vel invito, vel
otioso tantum spectatore, contigisse dici potest, quod non aliud foret, quam
universi mundi regimen Deo abrogare. Diversimode autem lapsus potest
cadere sub Dei Providentiam ; Vel ratione proescientiae, quia illum praesci-
vit infallibiliter, Vel ratione decreti, quia decrevit ejus futur-itionem immu-
tabiliter, Vel ratione permissionis actualis in tempore, quia permisit fieri
liberrime et direxit sapientissime. Sed quomodocunque cirea illud versata
sit, sanctissime semper se in eo exeruit3 ut nulla ideo vel minima peccati
labes ipsi adscribi possit: Nec quia praescivit, quia praescientia non est re-

 

 

