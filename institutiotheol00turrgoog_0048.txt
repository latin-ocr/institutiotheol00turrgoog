xliv onum FUNEBRIS.

tudo. Eadem die cum quibusdam de variis ad Ecclesiae Christi
commodum pertinentibus, ad horam decimam usque collocutus fuerat,
quum subito se torminibus fatiferis excarnificatum sensit. O Foeli-
cem illum, quem extrema dies ita invenerit Christo militantem.
Simul ac se morbo correptum percepit, continuo mens, quasi praescia
futuri, instare sibi ultimum vitae terminum augurata est, nec dilectis-
simam sororem hoc latere voluit. Et cum de morbo monitus ad eum
festinante gradu cucurrissem, mihi dixit illico, se mature corporis
ergastulo liberari ardentibus votis exoptare, dolere tantum, quod prae
torminum quibus premebatur carnificina, satis pro voto Patrem acter-
num suis interpellare precibus non posset; Nosse tamen Redemp-
torem suum in* quem crediderat, et dum suos spiritus regeret artus,
crediturus erat, animamque suam unicum anhelare Christum ; Id
unum supplicibus a Deo contendere votiS, ut condonatis peccatis,
vires serendis doloribus pares sufficere vellet, et placidam concederet
εὐθανασίαν. Medici accersuntur experientissimi, qui morbo probe
cognito omnia Apollineae artis adhibuerunt remedia, ut gravissimos
hosce dolores, si non pellere, saltem levare possent, dum Noster
aeternum vitae mortisque Arbitrum ita cum Regio Vate compellabat:

Audi vocantem in rebus asperis
’ Et lenis aurem da precibus meis
Rerum Creator.
Juris severi ne trutina meam
Expende vitam, nemo hominum innocens
Sic aet, Trffiunal possit ut ad tuum
Se profiteri crimine liberum.

Christe Salvator, sanguine tuo animam consperge, quaeso, audi, Pater,
sanguinis hujus clamores. Aliquando ea repetebat quae novissime et
paucos ante dies in Concione Italica exposuerat ex Ps. xxxviii.

Ne me fiaerorz's aestuante incendio

Ser-vator orbis arque. ·

Neu promerentem quamlzbet poenas qraves
Perqas per tram plectere,

Hoerent medullis penitus infixa meis

Tute saqittae dexterce.

Sequenti die AEsculapii nostri summo cum dolore suos omnes irritos
viderunt conatus, ac morbum ingravescere propter κοιλίας νάςκωσιν,
καὶ σώματος ἅρξωστίαν ; Unde Si de nostri μακαρίτου Vita nondum des-
perabant, exigua tamen spe trahebantur, et inter spem metumque
fluctuantes quo vergeret iste morbus dubitabant. Ille vero quasi
praesagus futuri ad mortem se accingebat ; Cum lachrymantes adstantes

 

