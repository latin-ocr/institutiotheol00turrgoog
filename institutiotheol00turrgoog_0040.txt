xxxvi oRA'rIO FUNEBRIS.

Relictis Parisiis Salmurium contendit, ibique docentes audivit sum-
mos Theologos, Ludovicum Capellam, Μ osem Amyraldum, Josuam
Placaeum. Illinc Montalba-num usque progressus est, ubi Clarissimi
Viri Carolus et Garissolius Europae Reformatae decora summa cum
laude Cathedram Theologicam occupabant; Inde Nemausum petiit, ·
Urbem antiquitatis Veneranda) monumentis, et admirandae partim
pulchritudinis ruderibus ac fragmentis, spectatissimam, in qua Bene-
dictus T urrettinus ministerio functus fuerat. Hic noster μακαρίτης
Venerandum Calvum salutavit, qui ipsum arctissime amplexus est,
nec dimittere poterat, siquidem amicissimi Parentis in eo, ut aiebat,
imaginem intuebatur expressam. Sic totam peragravit Galliam,
ubique sui desiderium relinquens, ac nominis fragrantissimum spar-
gens odorem. Tandem rerum usu, literis ac pietatis ardore, locu-
pletior factus, Gallorum ac Belgarum doctis onustus spoliis,

Ι Optatos lares, et pignora laeta revisit.

TEMPUS erat, ut concredita sibi talenta in publicos erogaret usus.
Non mora longa fuit, vix enim patriae sedis limina tetigit, statim
sacri Ministerii honore dignus habitus est anno 47, et sequenti
Venerandi Synedrii Patribus cooptatus fuit, ac huj us Ecclesiae Pas-
tor creatns, Italico Ooetui sacra etiam ministrans; (Nam seu Gallico,
seu Latino, seu Italico idiomate, pari ac stupenda facilitate perora-
bat.) Ubi primum vox ejus in Templis audita fuit, omnes redivi«
vum Patrem agnoverunt, et Benedictum in Franci-sco exosculati sunt.
Quoties ascendebat suggestum, toties velut altero Sole orto animi re-
creabantur, omniumque ad ipsum convertebantur oculi ct aures; eo
flumine eloquii, eo succo suavitatis auribus sese omnium insinuabat,
ut Athenis Atticis altum educatumque dixisses3 Cuncta usque adeo
in ejus labellis plena melliS, plena nectaris. Luxuriabat tanta di-
cendorum ubertate et copia, ut si quid minus attento effugisset in
primis, id in secundis facile reparari posset. Oculorum et oris ma-
jestas ea fuit juxta et humanitas, ut attentionem auditorum nullus
denegare posset, quippe grata illa augusti simul et humani conjunctio,
qnae in fronte observabatur, reverentiam ac amorem omnium adspec-
tantium statim extorquebat ; Sic tantam de se existimationem primis
illis annis excitavit apud Genevenses, ut anno 1650, ab Amplissimis
Proceribus nostris Synedrii Patribus Philosophica cathedra ipsi non
semel oblata fuerit, quam pro sua modestia amplecti renuit.

N οΝ intra angustos Genevae nostrae cancellos coarctabatur fama
nostri μακαρίτου ; hinc factum nt cum Ecclesia Lugdunensis Aarom‘s
Mori tunc defuncti ministerio orbata plangeret, per literas Turretti-

num nostrum invitaverit, ei verba viri Macedonis acclamans, βοήθησον

