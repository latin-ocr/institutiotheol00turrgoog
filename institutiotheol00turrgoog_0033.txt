nnxnmcn meren

ORATIO FUNEBRIS

DE VITA ATQUS OBITU

FRANCISCI TURRETTIle

namra mn 111. xovmoe. AN. Χ. DC. Lxxxvu.

‘nemum—u

AMPLISSIMI PROCERES‚ Reipublicae nostrae lumina ac Columina:
Magnifice hujus Athenaei Rector ε Venerandi et celeberrimi Pastores
ac Professores, Genevensis Ecclesiae et Academias splendida decora:
Nobilissimi, Generosissimi‚ Praestantissimique omnium ordinum Hos-
pitae : Vosque Sacri Deo N aziraei, Prophetarum Filii dilectissimi t

VERBA desunt rebus immensis. Vis magna vocem emittit; Major
tenet. Curae leves loquuntur ; Ingentes stupent. Non sese confestim
ostentat intensus dolor3 sed vi sua verbis obluctantibus viam inter-
cludit. Post publici parentis interitum, gelidus cuique prae animi
consternatione hebet sanguis, sicut amisso Patrefamilias vastum tota
domo silentium, et elinguis lachrymarum imber, aut turbidi et confusi
quidam ejulatus. Hactenus tacuit Athenaeum nostrum, et horrore
sacri silentii luctum obsignavit. Dolor infandus repressit ora, et
tristia negavit verba. Verum diutius vox nostra supprimi nequit, nec
valet amplius animus tacitum sub pectore nutrire vulnus. Majora
cruciant quam ut moras possim pati ; flammae medullas et cor exurunt
meum. Lachrymas lachrymis miscere juvat, et verbis obductum do-
lorem vulgare. At quid eloquar? Unde dicendi exordium‘! “ Grandes,”
nt cum Hieronymo loquar, “ materias ingenia parva non sustinent, et
in ipso conatu ultra vires ausa succumbunt, quantoque majus fuerit
quod dicendum est, tanto magis obruitur, qui magnitudinem rei ex-
plicare verbis non potest.” Mens stupet, manus tremit, lingua bal-
butit, et quoties nitor in verba prorumpere, toties implentur oculi,
et renovato dolore totus sum in funere. Turrettinus noster fuit,

Eheu Ξ
Quis talia sande,
Temperet a lachrymis ,²

VERUM si quaedam moeroris solatia esse dixerunt nonnulli, de mor-
tuorum ortu, supremoque fati dic verba. facere, hanc qualemcunque

